et lui dist amy chantez. Il lui respõdist
moult humblement que pour eulx deux
elle se uoulsist acquiter. Lors a uoix bas
se et serie moult doulcement cõmenca
a chanter. Quant la duchesse eust finee
sa chancon. Une moult belle damoisselle
seur du conte de blois se prinst a chanter
et dist que ia ne se maryroit mais toute
sa uie uouloit estre amoreuse ¶Apres -
cõmenca a chanter une damoiselle nõ
mee ysabel seur du conte de saint pol·
qui moult estoit belle et gente. Apres
que elle eust finee sa chancon pluseurs
dames et damoiselles comme la fille·
au seignr̃ de couchy la chastellaine de·
saint omer puis la chastellaine de diion
et asses dautres pluseurs ¶Mais tant
uous puis dire que si bien se acquiterẽt
que a les auoir oy le roy et la royne et
les grans princes et princesses sen resioy
rent tous. et eulx la estans les ieunes
chlr̃s dames et damoiselles en eulx tenãs
par les mains actendans que de nouuel
uenist aucun pour rec̃omencier la feste·
le roy loys se leua en pies en regardant
par le palais choysist ung ieusne escuier
soy permenant et tenant ung espriuier
sur son poing. Le roy lappella et lui dist
girart il uous fault uenir dancer mettez
ius ur̃e espriuier et le bailliez a ung de
uoz gens. Sire se dist girart ie suis
prest de faire ur̃e uouloir ia soit ce q̃ de
chanter me scay asses peu entremettre
mais par ur̃e commandement lequel
ne uouldroye trespasser en feray mon·
pouoir ¶Icellui girart estoit filz du·
conte de neuers lequel de nouuel estoit
trespasse et nauoit icellui girart que·
dix sept ans¶Mais tant uous ose dire·
que pour cellui iour le pareil en beaute
ne en force on ne trouuast en terre xp̃ienne
Dieu et nature nauoient riens oblie ale
former se la beaute sens courtoisie hu
milite hardiesse et proesse qui en lui es
toient uous uouloye raconter au long·
ie uous pouroye amiyer Et auec ce estoit
le mieulx chantant et le mieulx denssãt
qui pour lors se trouuast en france. Quãt
il fust uenu ala feste il ny eust dames ne
damoiselles qui ne fussent esbayes et ne
changessent couleur de la beaute et des
belles et nobles uertus quelles uirent estre
en la personne de girart. et pareillemẽt
estoit samye/laquelle passoit en beaute
toutes les autres qui la estoient et estoit
la plus loyale en amours enuers son
amy que oncques on ueist. Le iouuẽcel
se approucha de la feste et prinst la cha
stellaine de diion par la main laquelle
moult courtoisement lui pria quil·
uoulsist dire une chancon ¶Madamoi
selle dist il uoz prieres me soient commã
demens ia dieu ne plaise que le uous re
fuse¶ Lors girart de neuers se prinst a·
chanter apres ce ledit girart aqui gaires
ne chaloit des enuieux eust dicte sa chan
con Il se arresta et dist que bien auoit
raison de chanter et mener ioye quant·
il amoit et estoit ame de la plus belle ⁊
plus assouuye qui fust en france et que
ce uouloit maintenir et prouuer alencõ
tre de tous ceulx qui le contraire uouldroiẽt
dire puis dist que en mer nestoit mie
sans mast Mais cellui estoit sans mast
ou en tel lieu auoit son cuer mis ou il ne
scet sil est ame. Et pour ce puis ie bien
dire et affermer que pas ne suis cellui qui
ayme sans partie. Car delle suis ame·
plus que dire ne uous sauroye. Et pour
ce que delle me suis uente pour amour.