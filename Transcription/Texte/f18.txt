uous ueoir. Sire dit enriant il ſoffiroit
bien de moindre meſſage que uous et ſil
uous plaiſt uous uiendrez prendre la·
pacience au diſner au loſtel de telz biens
qui y ſont ¶Ma damoiſelle diſt il ie ſuis
preſt de faire tout ce quil uous plaira·
Adoncques la belle enriant prinſt con
gie de lui et ſen uinſt ou chaſtel de neuers
qui alors eſtoit pres de legliſe et cõmãda
a ſon maiſtre doſtel quil feiſt auancier
le diſner Cependant liziart partiſt de
ſon logis et rencontra le chaſtellain du
quel il eſtoit bien accomte. et lui pria·
chierement quil le uoulſiſt logier en ſa
maiſon ¶Le chaſtellain qui en nul mal
ne penſoit lui diſt que bien fuſt il uenu
et que grant honneur lui feroit de y lo
gier. Mon amy dit liziart ie uous nier
cie chierement puis liziart ala en loſtel
du chaſtellain et fut moult bien receu·
